<?xml version='1.0' encoding='UTF-8'?>
<GateDocument>
<!-- The document's features-->

<GateDocumentFeatures>
<Feature>
  <Name className="java.lang.String">docNewLineType</Name>
  <Value className="java.lang.String">LF</Value>
</Feature>
</GateDocumentFeatures>
<!-- The document content area with serialized nodes -->

<TextWithNodes>
﻿Обща характеристика
Речната мрежа на континента отразява особеностите на климата и релефа. Най-големите реки и езера формират водите си в екваториалния и субекваториалния климатичен пояс, а най-малко са реките в пустините, където често се срещат уадите - сухите речни легла, оживяващи само по време на редките дъждове.
Главният вододел на континента Африка преминава в източната му част. Почти половината от територията на континента се оттича към Атлантическия океан, а около 1/5 - към Индийския окен. Останалата част от континента - около 9 млн. км2, представлява безотточни области. Големите африкански реки водят началото си от високите планини във вътрешността на континента. Стъпаловидният релеф е причина реките да образуват много прагове и водопади, които препятстват корабоплаването. Най-високият водопад в Африка се нарича Тугела (933м на едноименната река, извираща от Драконовите планини).

Реки от басейна на Атлантическия океан. 
Към този океан се оттичат повечето от големите реки на континента – Нил, Конго (Заир), Нигер, Оранжева река, Сенегал и др.
Река Нил е най-дългата река на Земята - 6671 км. Изворите й са в Източноафриканската планинска земя, но като голяма пълноводна река тя се формира след езерото Виктория. Протича в северна посока и след като приема водите на най-големия си приток - Сини Нил, прекосява пустинята Сахара. Тук тя губи значителна част от водите си. Влива се в Средиземно море чрез делта. Различните климатични пояси, през които преминава реката, определят и сложния й режим. Водите на реката се използват от дълбока древност за различи стопански дейности - напояване, водоснабдяване, транспорт. Днес особено интензивно е корабоплаването в долното течени на реката, където е построен и един от най-големите язовири в Африка - Асуанският. Водите му се използват за напояване и добив на електроенергия.
Река Конго (Заир) има най-големия водосборен басейн на континента (почти 4 млн. км2) и заема първо място по годишен воден отток (около 20 пъти по-голям от този на р. Нил), и второ място по дължина в континента - 4320 км. Извира също от Източноафриканската планинска земя. Реката пресича два пъти Екватора и се влива чрез широк естуар в Атлантическия океан. Поради многобройните притоци речната мрежа на Конго е много гъста. Реката целогодишно е пълноводна. По течението на реката има много прагове и водопади, които затрудняват корабоплаването. Най-известни са прочутите 32 Ливингстънови водопади, които са били и една от причините за късното опознаване на басейна на реката. 
Третата по дължина и площ на водосборния басеин река в континента - Нигер (4160 км), извира от планините Сиера в Западната част на Африка, и чрез добре оформена делта се влива в Гвинейския залив. Поради саванния климат максимумът на водните количества е през лятото по време на дъждовния период, а на маловодието - през сухия зимен период. Водите й се използват за напояване, а в долното си течение е плавателна.


</TextWithNodes>
<!-- The default annotation set -->

<AnnotationSet>
</AnnotationSet>

</GateDocument>